# Onay Öncesi Mesajı

**KONU:** PHP ile Web Programlamaya Giriş sınıfı ::: ACİL cevap bekliyorum

Merhaba,

Mustafa Akgül Özgür Yazılım Yaz Kampı'ndaki "PHP ile Web Programlamaya Giriş" sınıfını tercihleriniz arasına yazdığınız için bu mesajı alıyorsunuz. Ben Nuri Akman. Bu sınıfın eğitmeniyim. Öncelikle şunu belirtmek isterim: **Bu mesajı almanız, kampa kabul edildiniz ANLAMINA GELMİYOR!**

Ne yazık ki, geçmiş yıllarda kabul alan bazı başvuru sahipleri kampa katılmayarak başkalarının girmesine engel oldular. Bunu engellemek adına bu mesajı yazıyorum.

**Sizi bu kampa kabul edebileceğimi düşünüyorum.**

Kampa KESİNLİKLE KATILIRIM diyorsanız bunu belirtin ve lütfen Github adresinizi (github.com/nuri gibi) bildiriniz. Github hesabınız yoksa hemen açınız.

Çok az bir ihtimal bile olsa _katılamama durumunuz varsa_ bunu da bildirin ve başvurunuzu iptal edin. Böylece, daha sonra yapılacak organizasyonlara RET almanızı engellemiş olabilirsiniz.

Sınıfımıza çok fazla başvuru yapıldığı için, seçim yaparken bu mesajıma verilen cevapları dikkate alacağım. Kabul edilip edilmediğinizi öğrenmek için takipte kalınız.

Saygılarımla,<br>
Nuri Akman
