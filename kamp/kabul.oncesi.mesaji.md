# Kabul Öncesi Mesajı

**KONU:** PHP ile Web Programlamaya Giriş sınıfı başvuruları için kabul öncesi tanıma ve bilgi edinme

Merhaba,

Bu mesajı Mustafa Akgül Özgür Yazılım Yaz Kampı'ndaki "PHP ile Web Programlamaya Giriş" sınıfını tercih ettiğiniz için alıyorsunuz. Ben Nuri Akman. Bu sınıfın eğitmeniyim. Öncelikle şunu belirtmek isterim:

**Bu mesajı almanız, kampa kabul edildiniz ANLAMINA GELMİYOR!**

Her yıl olduğu gibi kampın tüm sınıflarına bu yıl da çok fazla talep var. Buna karşılık sınıfın fiziksel imkanları ancak 20 başvurunun kabul edilebilmesine imkan sunuyor. Kamp başvuruları 13 Ağustos'a kadar devam edecek.

Bu mesajımın amacı, sizi kabul etmeden önce biraz daha yakından tanımak ve doğru kişileri seçebilmektir. Kamp boyunca sizi en iyi şekilde desteklemek ve eğitim içeriğini ihtiyaçlarınıza göre uyarlayabilmemiz için, lütfen aşağıdaki bilgileri bize ileterek başvurunuzu destekleyiniz:

_Lütfen cevaplarınızda samimi olun ve doğru cevap verin.<br>
Hiç bir şey bilmiyor olsanız dahi seçilebileceğinizi unutmayın._

**MUTLAKA CEVAP BEKLEDİĞİMİZ SORULAR**
- Adınız Soyadınız
- Yaşınız
- Hangi şehirde yaşıyorsunuz?
- Öğrenciyseniz: Okuduğunuz üniversite, bölüm ve sınıf?
- Mezunsanız: Mezun olduğunuz üniversite ve bölüm?
- Çalışıyorsanız: iş yerinin adı ve göreviniz?
- Daha önce Özgür Yazılım kamplarına kabul edildiniz mi? Hangi sınıflara katıldınız?
- Bilgisayarınızda hangi işletim sistemini kullanıyorsunuz?
- Linux kullanıyor musunuz?
- 25 Ağustos / 3 Eylül tarihleri arasındaki kampımıza herhangi bir sebeple kampa gelememe veya erken ayrılma ihtimaliniz var mı?
- HTML, CSS, JS, VUE, GİT, VSCODE, VERİTABANI ve PHP konularında bilginiz/tecrübeniz var mı? Eğitim aldınız mı?
- İlgi alanlarınız/hobileriniz?

**TAMAMINA veya BİR KISMINA CEVAP VEREBİLECEĞİNİZ SORULAR**
- Bu sınıfı tercih etme sebebiniz nedir?
- Web programlamayla ilgilenme motivasyonunuz nedir?
- Daha önce herhangi bir programlama veya web geliştirme deneyiminiz oldu mu?
- PHP'yi seçme nedeniniz nedir? Başka hangi programlama dilleriyle ilgilendiniz?
- Web programlaması hakkında hangi konulara ilgi duyuyorsunuz? (Örneğin, frontend tasarımı, backend geliştirme, veritabanı yönetimi vs.)
- Bu sınıftan neler öğrenmeyi umuyorsunuz? Hangi becerileri kazanmak istiyorsunuz?
- Gelecekte hangi tür projelerde veya kariyer hedeflerinizde web programlaması kullanmayı düşünüyorsunuz?
- Öğrenme sürecinde hangi konularda daha fazla yardıma ihtiyaç duyabileceğinizi düşünüyorsunuz?
- Bu sınıfı seçerken nelere dikkat ettiniz? Özellikle ne tür içerikler veya yaklaşımlar ilginizi çekti?
- Bu eğitim ile birlikte gerçekleştirmeyi hayal ettiğiniz bir projeniz var mı?

Bu bilgiler, sınıfın dinamiklerini ve katılımcıların seviyelerini daha iyi anlamamıza yardımcı olacaktır. Katılımınızın kabul edilmesi durumunda, sizinle farklı konularda iletişime geçeceğiz. Kamp boyunca öğrenme sürecinizin en verimli şekilde geçmesi için elimizden geleni yapacağız.

Sorularınız veya endişeleriniz olursa, lütfen çekinmeden bana ulaşın.

Saygılarımla,<br>
Nuri Akman
